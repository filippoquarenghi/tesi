Allora, l'argomento è la fibrosi polmonare idiopatica (IPF). La malattia viene vista su immagini TC ad alta risoluzione (HRTC).
Le tecniche di machine learning e deep learning vengono applicate a immagini HRTC in IPF essenzialmente per due scopi:

1) Aiutare il radiologo nella diagnosi di IPF. La IPF ha uno specifico pattern di texture del parenchima polmonare (pattern UIP) che però è spesso simile a pattern di altre malattie interstiziali del tessuto polmonare (di cui la IPF è una tipologia). Per cui spesso è difficile fare diagnosi dalle sole immagini (bisogna essere radiologi esperti di IPF, come lo è ad esempio il radiologo del San Gerardo); quando la diagnosi non si riesce a fare con certezza occorre fare una biopsia, che però comporta una serie di rischi essendo una procedura invasiva. Ci sono quindi una serie di lavori in letteratura che analizzano le immagini HRTC delle malattie polmonari interstiziali per cercare di classificare automaticamente le IPF, es https://www.ncbi.nlm.nih.gov/pmc/articles/PMC6738634/pdf/rli-54-627.pdf

2) Cercare di stadiare la malattia e predirne la prognosi. La stadiazione e la prognosi vengono normalmente fatte mediante test funzionali, tipo mediante il test spirometrico. Alcuni autori hanno provato a fare dei modelli clinici/radiologici di stadiazione/prognosi che includano anche dei parametri estratti dalle immagini HRTC, es https://link.springer.com/article/10.1007/s00330-017-5028-0

Sulle immagini HRTC di IPF trovi delle parti di polmone sano e delle parti di polmone malato, con pattern diversi.
La maggior parte dei lavori fa una segmentazione semantica del tessuto polmonare nei diversi pattern (es 6) e fornisce in pasto al machine learning features estratte in questi pattern (tipicamente l'estensione, ma anche parametri di texture, radiomics). La segmentazione semantica nei lavori più recenti è fatta mediante CNN, es https://ieeexplore.ieee.org/stamp/stamp.jsp?tp=&arnumber=8325482
Un solo lavoro fa quella che si dice deep radiomics, ossia usa la CNN direttamente per fare classificazione (quindi obiettivo 1) in modo supervisionato: https://reader.elsevier.com/reader/sd/pii/S2213260018302868?token=91BE8ECF3547174EF60E697A73C73AD6F4AD8C80CDDE2EC82A4CEEFAEB41B1CAC93AD69F6242D25666ADBCFC54B9BD4A

Noi abbiamo l'obiettivo 2 e vogliamo provare a ragionare in termini di deep radiomics, pur sapendo che le cose non andranno un granchè perchè i dati sono pochi, ma proviamo a lanciare l'idea.

Nel frattempo è comparso il COVID (di cui io non mi occupo). Il COVID genera nei polmoni gli stessi pattern delle malattie interstiziali. Tra i mille lavori che ci sono un letteratura ne ho trovato uno molto figo che fa stadiazione e prognosi nei COVID estraendo features radiomiche da segmentazioni semantiche ottenute con CNN super avanzate. Figo. https://reader.elsevier.com/reader/sd/pii/S1361841520302243?token=89DE49218B26C6E4E230260DC1D4A713073716A29FA516A2E58B207A88905F39D09F09415E261589A5C92E4E962C049C
